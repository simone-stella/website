Buongiorno, scrivo per protestare contro la chiusura delle stazioni di Stella Polare, Castel Fusano e Cristoforo Colombo della Roma-Lido.

Ogni giorno la Stazione di Stella Polare serve migliaia di pendolari, lavoratori e studenti delle numerose scuole di zona, nonché pazienti del vicino Ospedale “GB Grassi” e del Centro Paraplegici di Ostia “Gennaro di Rosa”.

Allo stesso modo la stazione di Castel Fusano è indispensabile per tantissime famiglie, lavoratori, studenti e pensionati, nonché per raggiungere il Polo di Ostia dell’Università Roma Tre, proprio nelle vicinanze di tale stazione ubicata, e del Palafijlkam. 

La stazione Cristoforo Colombo, infine, serve ogni giorno centinaia di lavoratori e studenti provenienti dall’Infernetto, Torvaianica e zone attigue. Si tratta di pendolari che vanno a congestionare la Via C. Colombo e Pontina direzione Roma centro.

Senza contare che in tutte e tre le zone interessate sono presenti numerose attività commerciali che stanno subendo un danno economico altissimo, già provate dal lungo periodo di crisi pandemica.

Questa decisione ha portato in strada numerose navette in barba a qualsiasi criterio ecologico e porta inoltre alla formazione di una grande calca alla stazione di Lido Centro, contro il rispetto di ogni norma anti-COVID. Le navette stesse, inoltre, portano spesso a congestionare il traffico, in particolare nei pressi delle scuole di zona.

Chiedo le stazioni vengano riaperte al più presto.

LA ROMA-LIDO NON SI TOCCA!
